---
title: Short note from book "metamorphosis"
description: "ขดตัวในรังดักแด้เพื่อแปลงเป็นผีเสื้อลายใหม่."
published: 2023/10/23
slug: "short-note-from-book-metamorphosis"
tags:
  - book
  - well-being
---

หลังจากเว้นช่วงจากงานหนังสือมาสักพักใหญ่ๆ ในรอบล่าสุดนี้ก็ได้ไปสอยหนังสือที่คิดว่าน่าจะเหมาะกับวันหยุดทั้งวีคของตัวเอง ซึ่งเล่มหนึ่งที่ได้ไปสอยก็มีชื่อว่า "ผลิใหม่" (metamorphosis) ของ openbooks ซึ่งเป็นสำนักพิมพ์หนึ่งที่ผมเคยอ่านตั้งแต่ช่วงหนังสือชุด "ปัญญา\_\_\_\_" ที่โดนตีหัวเข้าเพราะหน้าปกขาวๆมินิมัลแต่เนื้อหาก็ถือว่าดุเดือดและช่วยทำให้เราทบทวน และได้กรอบความคิดใหม่ๆด้วย

> Every transformation demands as its precondition "the ending of the world" the collapse of an old philosophy of life - Carl Jung

### Context

จริงๆเพิ่งมารู้จักกับพี่พลอย จริยะเวชกับหนังสือเล่มนี้แหละ เรามองว่าหนังสือเล่าถึง**กระบวนการเปลี่ยนแปลงตัวตน**ของเราที่อาจจะเกิดจากเหตุการณ์ในชีวิตที่จะวนมาเรื่อยๆ เหมือนหนอนที่ขดตัวเป็นดักแด้เพื่อแปลงเปลี่ยนเป็นผีเสื้อลายใหม่ รวมทั้งเล่าเรื่องที่พี่เค้า realized ในเฟสนี้ด้วยว่า**การใช้ชีวิตที่ดี**ควรเป็นอย่างไร เช่น การกิน การนอน การจัดที่อยู่ที่ดี สภาวะ flow เป็นต้น

### What I've realized.

เราว่าหนังสือเล่มก็แอบมาถูกที่ถูกเวลาของเรานะที่ชีวิตมีความอยู่บนทางแยกอยู่และทำให้เราสงสัยว่า "กูจะไปยังไงต่อวะ" "เราควรใช้ชีวิตยังไงดีวะ" เหมือนได้เห็นว่าเราควรทบทวนตัวเองอย่างไรบ้างในรอบนี้ผ่านการรู้จักการวิเคราะห์ตัวตนของคาร์ล ยุงกับซิกมันด์ ฟรอยด์ (แม้ว่าเล่มนี้จะหนักไปทางยุงมากกว่านะ)

นอกจากการทบทวนในเรื่องตัวตนข้างในของเรา เราได้ทบทวนการใช้ชีวิตของเราด้วย เราเจอว่าเรา shift ตัวเองไปเยอะมากๆ ที่หลังรู้สึกว่าสนใจว่าการเราควรทำยังให้ตัวเองสามารถทำงานเจ๋งๆได้ ไม่ช็อต รักษาความสัมพันธ์กับคนอื่นได้ ไม่ป่วย ก็แอบ reflect ได้ว่าทำไมตัวเองหลังๆออกกำลังกายเยอะขึ้น สรรหา activity แบบพวกการปีนผาไม่ก็โยคะนิดๆ ทำกับข้าวเองตอนอยู่บ้าน ซึ่งจริงๆมันก็ทำได้ดีกว่านี้แหละ

เราแอบ realized อย่างนึงที่รู้สึกว่าน่าจะสำคัญแหละ (แอบบวกกับเล่มอื่นที่อ่านด้วยอย่าง "Aladdin & Luddites" ของ openbooks เจ้าเดิม เอ้า ก็ซื้อหลายเล่ม shoppee เค้าลดเยอะอ่ะ) คือ เราว่าในอนาคตที่จะถึงเราจะได้การเปลี่ยนแปลงที่มีผลกระทบหนักๆแบบการปฏิวัติทางอุตสาหกรรมเลยด้วยซ้ำ การที่เราจะเอาตัวรอดและงอกเงยได้ก็น่าจะต้องอาศัยการตระหนัก เข้าใจ และเปลี่ยนแปลงตัวตนอย่างยิ่งยวดเลยหล่ะ

> การมองออกไปข้างนอกคือการฝัน การมองเข้ามาข้างในคือการตื่นรู้

### Short notes

- คนเราจะเติบโตได้ถ้ามี "ปฏิกิริยาตอบโต้ตัวเองกับภายนอก" จะจัดการกับพลังงานที่เราจะแผ่เพี่อตอบโต้ข้างนอกอย่างไร เช่น การรับมือกับเหตุการณ์ที่สะเทือนใจ
- ซึ่งการที่เราจะหลีกหนี และบ่มตัวเงียบในรังดักแด้ที่เราสร้าง เพื่อที่จะทบทวน และสร้างตัวตนใหม่มันก็ไม่ผิดนะ
- wholenesss = มีร่างกาย และจิตใจที่ดี มีได้โดยการกินที่ดี ออกกำลังให้ร่างกายแข็งแรง อารมณ์ที่สงบ
- การที่จะอยู่ในสภาวะลื่นไหลสามารถทำได้โดยการดลจิตตัวเอง ทำกิจวัตรที่สร้างสภาวะนั้นได้ เช่น นั่งสมาธิ โยคะ วิ่ง อืม จริงๆก็คือทำอะไรก็ได้ที่มันเยียวยาใจเรา และทำให้เราอยู่กับตัวเองหน่ะแหละ
- จริงๆเราจะอยู่ในสภาวะ introvert และ extrovert ตามจังหวะการใช้ชีวิตของเรา
- จิตใจเรามีส่วนที่เป็นจิตสำนึก จิตใต้สำนึก ที่มีกรอบนอกเป็น persona ให้คนอื่นเห็นเป็นหน้ากาก และส่วนในสุดคือ complex หรือปม ที่มีพลังมากๆถ้าถูก trigger (อันนี้มาจากทฤษฏีของคาร์ล ยุง)
  - เราว่ามันทำให้เข้าใจนะว่าบางทีพอเกิดเหตุการณ์หลายๆอย่างที่ทำให้จิตใจเรากระจัดกระจาย เราก็เลยต้องเข้าไปสู่เฟสดักแด้ ซึ่งในทฤษฏีคาร์ล ยุงก็เรียกว่า "Individuation"
  - และใช่ มันเหมือน hero journey หรือ anime protagonist moment เลย
